<!DOCTYPE html><html lang="zh-CN"><head><meta charset="utf-8"><title>林觉民·与妻书 · 尘飞扬</title><meta name="renderer" content="webkit"><meta name="X-UA-Compatible" content="IE=edge"><meta name="author" content="顾云翔"><meta name="keywords" content="Hexo,HTML,CSS,JavaScript,FrontEnd,顾云翔,前端开发,个人博客"><meta name="description" content="意映卿卿如晤，吾今以此书与汝永别矣！吾作此书时，尚为世中一人；汝看此书时，吾已成为阴间一鬼。
吾作此书，泪珠和笔墨齐下，不能书竟，而欲搁笔。又恐汝不察吾衷，谓吾忍舍汝而死，谓吾不知汝之不欲吾死也，故遂忍悲为汝言之。
吾至爱汝！即此爱汝一念，使吾勇于就死也！吾自遇汝以来，常愿天下有情人都成眷属，然遍地"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black" name="apple-mobile-web-app-status-bar-style"><meta content="telephone=no" name="format-detection"><meta content="LBNq4uFHpAudYV9fvkrbaV00z9y6s4BxIFbPhLFDKdI" name="google-site-verification"><meta content="b14c29f71f435bff7849690cb5254199" name="360-site-verification"><link rel="short icon" href="/images/favicon.png" type="image/x-icon"><link rel="stylesheet" href="/css/style.css"><link rel="stylesheet" href="/css/blog_basic.css"><link rel="stylesheet" href="/css/font-awesome.min.css"><link rel="stylesheet" href="/css/highlight.css"><link rel="stylesheet" href="https://unpkg.com/gitalk/dist/gitalk.css"><meta name="generator" content="Hexo 5.4.0"></head><body><div class="sidebar animated fadeInDown"><div class="followme"><a href="http://github.com/guyunxiang" target="_block">follow me</a></div><div class="logo-title"><div class="title"><img src="/images/logo@2x.png"><h3 title=""><a href="/">尘飞扬</a></h3><div class="description"><p>细若微尘，亦可飞扬</p></div></div></div><ul class="social-links"><li><a href="https://twitter.com/guyunxiang" target="_block"><i class="fa fa-twitter"></i></a></li><li><a href="http://github.com/guyunxiang" target="_block"><i class="fa fa-github"></i></a></li><li><a href="http://weibo.com/guyunxing32" target="_block"><i class="fa fa-weibo"></i></a></li></ul><div class="footer"><span>© <a href="/">2017 - 2021 </a>尘飞扬</span><div class="by_farbox"><a href="https://hexo.io/zh-cn/" target="_blank">published with Hexo !</a></div></div></div><div class="main"><div class="page-top animated fadeInDown"><div class="nav"><li><a href="/">首页</a></li><li><a href="/archives">归档</a></li><li><a href="/categories">分类</a></li><li><a href="/tags">标签</a></li><li><a href="/about">关于</a></li><li><a href="/links">友链</a></li></div><div class="information"><div class="search search-pc"><input type="text" placeholder="标题或内容" maxlength="100"><i class="fa fa-search"></i></div><div class="back_btn"><li><a onclick="window.history.go(-1)" class="fa fa-chevron-left"> </a></li></div><div class="avatar"><img src="https://avatars2.githubusercontent.com/u/7507079?v=3&amp;s=460"></div></div></div><div class="autopagerize_page_element"><div class="content"><div class="post-page"><div class="post animated fadeInDown"><div class="post-title"><h3><a>林觉民·与妻书</a></h3></div><div class="post-information"><div class="meta"><div class="info"><i class="fa fa-sun-o"></i><span class="date">2011-10-22</span><i class="fa fa-tag"></i><a href="/categories/精美诗文/" title="精美诗文" class="tag">精美诗文 </a><a href="/tags/诗词/" title="诗词" class="tag">诗词 </a></div></div></div><div class="post-content"><p>意映卿卿如晤，吾今以此书与汝永别矣！吾作此书时，尚为世中一人；汝看此书时，吾已成为阴间一鬼。</p>
<p>吾作此书，泪珠和笔墨齐下，不能书竟，而欲搁笔。又恐汝不察吾衷，谓吾忍舍汝而死，谓吾不知汝之不欲吾死也，故遂忍悲为汝言之。</p>
<p>吾至爱汝！即此爱汝一念，使吾勇于就死也！吾自遇汝以来，常愿天下有情人都成眷属，然遍地腥云，满街狼犬，称心快意，几家能够？</p>
<p>司马青衫，吾不能学太上之忘情也。语云，仁者“老吾老以及人之老，幼吾幼以及人之幼”。</p>
<p>吾充吾爱汝之心，助天下人爱其所爱，所以敢先汝而死，不顾汝也。</p>
<p>汝体吾此心，于悲啼之余，亦以天下人为念，当亦乐牺牲吾身与汝身之福利，为天下人谋永福也。汝其勿悲。</p>
<p>汝忆否四五年前某夕，吾尝语曰：“与使吾先死也，无宁汝先吾而死。”</p>
<p>汝初闻言而怒，后经吾婉解，虽不谓吾言为是，而亦无辞相答。</p>
<p>吾之意盖谓以汝之弱，必不能禁失吾之悲，吾先死留苦与汝，吾心不忍，故宁请汝先死，吾担悲也。</p>
<p>嗟夫，谁知吾卒先汝而死乎！</p>
<p>吾真不能忘汝也！回忆后街之屋，入门穿廊，过前后厅，又三四折有小厅，厅旁一室为吾与汝双棲之所。</p>
<p>初婚三四个月，适冬之望日前后，窗外疏梅筛月影，依稀掩映，吾与汝並肩携手，低低切切，何事不语，何情不诉！</p>
<p>及今思之，空余泪痕！又回忆六七年前，吾之逃家复归也，汝泣告我：“望今后有远行，必以告妾，妾愿随君行。</p>
<p>”吾亦既许汝矣。前十余日回家，即欲乘便以此行之事语汝，及与汝相对，又不能启口；且以汝之有身也，更恐不胜悲，故惟日日呼酒买醉。</p>
<p>嗟夫！当时余心之悲，盖不能以寸管形容之。</p>
<p>吾诚愿与汝相守以死。第以今日事势观之，天灾可以死，盗贼可以死，瓜分之日可以死，官污吏虐民可以死，</p>
<p>吾辈处今日之中国，国中无地无时不可以死！到那时使吾眼睁睁看汝死，或使汝眼睁睁看我死，吾能之乎！</p>
<p>抑汝能之乎！即可不死，而离散不相见，徒使两地眼成穿而骨化石，试问古来几曾见破镜能重圆，则较死为苦也。</p>
<p>将奈之何？今日吾与汝幸双健；天下人人不当死而死，与不愿离而离者，不可数计；钟情如我辈者，能忍之乎？</p>
<p>此吾所以敢率性就死不顾汝也！吾今死无余憾，国事成不成，自有同志者在。依新已五岁，转眼成人，汝其善抚之，使之肖我。</p>
<p>汝腹中之物，吾疑其女也，女必像汝，吾心甚慰；或又是男，则亦教其以父志为志，则我死后，尚有二意洞在也，甚幸甚幸！　　</p>
<p>吾家后日当甚贫，贫无所苦，清静过日而已。　　</p>
<p>吾今与汝无言矣！吾居九泉之下，遥闻汝哭声，当哭相和也。吾平日不信有鬼，今则又望其真有。</p>
<p>今人又言心电感应有道，吾亦望其言是实，则吾之死，吾灵尚依依旁汝也，汝不必以无侣悲！　　</p>
<p>吾生平未尝以吾所志语汝，是吾不是处。然语之，又恐汝日日为吾担忧。吾牺牲百死而不辞，而使汝担忧，的的非吾所忍。</p>
<p>吾爱汝至，所以为汝谋者惟恐未尽。汝幸而偶我，又何不幸而生今日之中国！吾幸而得汝，又何不幸而生今日之中国，卒不忍独善其身！</p>
<p>嗟夫！巾短情长，所未尽者尚有万千，汝可摹拟得之。吾今不能见汝矣！汝不能舍吾，其时时于梦中寻我乎！一恸！　　</p>
<p>辛亥三月念六夜四鼓，意洞手书。　　</p>
<p>家中诸母皆通文，有不解处，望请其指教。当尽吾意为幸！</p>
</div></div><div class="share"><div class="evernote"> <a href="javascript:(function(){EN_CLIP_HOST='http://www.evernote.com';try{var%20x=document.createElement('SCRIPT');x.type='text/javascript';x.src=EN_CLIP_HOST+'/public/bookmarkClipper.js?'+(new%20Date().getTime()/100000);document.getElementsByTagName('head')[0].appendChild(x);}catch(e){location.href=EN_CLIP_HOST+'/clip.action?url='+encodeURIComponent(location.href)+'&amp;title='+encodeURIComponent(document.title);}})();" ref="nofollow" target="_blank" class="fa fa-bookmark"></a></div><div class="weibo"> <a href="javascript:void((function(s,d,e){try{}catch(e){}var f='http://service.weibo.com/share/share.php?',u=d.location.href,p=['url=',e(u),'&amp;title=',e(d.title),'&amp;appkey=2924220432'].join('');function a(){if(!window.open([f,p].join(''),'mb',['toolbar=0,status=0,resizable=1,width=620,height=450,left=',(s.width-620)/2,',top=',(s.height-450)/2].join('')))u.href=[f,p].join('');};if(/Firefox/.test(navigator.userAgent)){setTimeout(a,0)}else{a()}})(screen,document,encodeURIComponent));" target="_blank" class="fa fa-weibo"></a></div><div class="twitter"> <a href="http://twitter.com/home?status=https://guyunxiang.cc/2011/10/22/林觉民·与妻书/,尘飞扬,林觉民·与妻书" target="_blank" class="fa fa-twitter"></a></div></div><div class="pagination"><ul class="clearfix"><li class="pre pagbuttons"><a role="navigation" href="/2011/11/19/%E5%86%B7%EF%BC%8C%E5%B9%B6%E6%B8%A9%E6%9A%96%E7%9D%80/" title="冷，并温暖着" class="btn">上一篇</a></li><li class="next pagbuttons"><a role="navigation" href="/2011/09/05/%E5%B7%A6%E4%BB%B2%E9%83%9B%E6%B5%AE%E6%B8%A1%E8%AF%97%E5%BA%8F%E7%BF%BB%E8%AF%91/" title="左仲郛浮渡诗序翻译" class="btn">下一篇</a></li></ul></div><div id="gitalk-container"></div><script src="https://unpkg.com/gitalk/dist/gitalk.min.js"></script><script>(function(){
  var gitalk = new Gitalk({
    clientID: '8e90905eef1e8a7bfeb1',
    clientSecret: 'b119c52cd77840aaebcf3ab8d5ef129a3e1d4f6d',
    repo: 'guyunxiang.github.io',
    owner: 'guyunxiang',
    admin: ['guyunxiang'],
    id: location.pathname
  });
  gitalk.render('gitalk-container')
})();</script></div></div></div></div><script src="/js/jquery.js"></script><script src="/js/jquery-migrate-1.2.1.min.js"></script><script src="/js/jquery.appear.js"></script><script src="/js/index.js"></script><script src="/js/highlight.min.js"></script><script>hljs.initHighlightingOnLoad();</script><script>var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?bac0458a103bcd26924a20fb93ef07bb";
  var s = document.getElementsByTagName("script")[0];
  s.parentNode.insertBefore(hm, s);
})();</script><script>(function(){
  var bp = document.createElement('script');
  var curProtocol = window.location.protocol.split(':')[0];
  if (curProtocol === 'https') {
    bp.src = 'https://zz.bdstatic.com/linksubmit/push.js';
  } else {
    bp.src = 'http://push.zhanzhang.baidu.com/push.js';
  }
  var s = document.getElementsByTagName("script")[0];
  s.parentNode.insertBefore(bp, s);
})();</script></body></html>